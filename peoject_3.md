**<a href="https://gitlab.liu.se/cvl/tsbb18/-/blob/master/README.md">&larr; Tillbaka till huvudsidan</a>**

# Delprojekt 3: Robotstyrning, kalibrering, och legosortering

I delprojekt 3 ska varje grupp vidareutveckla sina system så att de kan:
 - Kommunicera med Braccio-roboten och styra den från Raspberry Pi.
 - Rensa arbetsytan framför roboten från legobitar genom att sortera dem efter färg. Varje färg behöver ha en egen förbestämd samlingsplats.

## Tips för delprojekt 3
 - Var försiktiga med Braccio-roboten &mdash; vi har bara några stycken!
 - Braccio-roboten och ni kan ha olika uppfattningar om vinklarnas värden. I värsta fall kan det leda till att roboten slår/trycker hårt i bordet så att den skadas eller går sönder. **Börja med små vinklar, och öka sedan försiktigt tillåtet intervall tills roboten når dit ni vill!**

## Tävling efter delprojekt 3
Delprojekt 3 avslutas med en legosorteringstävling!
Reglerna för denna är:
 - Braccio-roboten skall börja och sluta i läget ”rakt upp”.
 - 12 st slumpmässiga legobitar skall sorteras efter färg och läggas på förbestämd samlingsplats för sin färg.
 - Varje legobit som *inte* sorterats rätt ger ett tidstillägg om 15 sekunder.
 - Kortast tid från start till slut (plus eventuella tidstillägg) vinner!
