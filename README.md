# TSBB18 Inbyggda perceptionssystem

Detta är en **problembaserad projektkurs**, där studenterna, i grupper om 2&ndash;4 studenter, ska **styra en kamerabaserad legosorteringsrobot**.
Arbetet sker i formen av **tre delprojekt**, där studentgrupperna själva söker i olika resurskällor för att lösa de olika uppgifter och problem man stöter på under projektens gång.
Grupperna får även regelbunden handledningshjälp under hela kursen.

Se även information i **<a href="https://liu.se/studieinfo/kurs/tsbb18/vt-2022">Studieinfo</a>** och i **<a href="https://cloud.timeedit.net/liu/web/schema/">TimeEdit</a>**.


## Föreläsningar

Kursens schema finns i **<a href="https://cloud.timeedit.net/liu/web/schema/">TimeEdit</a>**.
Föreläsningarna kommer att hållas via Zoom.

- Inledande föreläsningen hålls i Zoom-rum **<a href="https://liu-se.zoom.us/j/64885170112">648 8517 0112</a>**. De slides som visades under föreläsningen finns **<a href="https://www.cvl.isy.liu.se/education/undergraduate/TSBB18/Lecture-Intro.pdf">här</a>**.
- Föreläsning 2, *inverskinematik och koordinatsystem*, hålls på plats i Systemet.


## Lärare på kursen

- **<a href="https://liu.se/medarbetare/marwa32">Mårten Wadenbäck</a>** &mdash; examinator, handledning
- **<a href="https://liu.se/en/employee/frevi92">Fredrik Viksten</a>** &mdash; hårdvarusupport
- **<a href="https://liu.se/medarbetare/ingra75">Ingemar Ragnemalm</a>** &mdash; föreläsning om inverskinematik


## Delprojekt
 - **<a href="https://gitlab.liu.se/cvl/tsbb18/-/blob/master/project_1.md">Delprojekt 1 &rarr;</a>**
 - **<a href="https://gitlab.liu.se/cvl/tsbb18/-/blob/master/project_2.md">Delprojekt 2 &rarr;</a>**


## Examination

Kursen har ett examinationsmoment, PRA1 (betyg G/U), som avser det projektarbete med de tre delprojekten som utförs under läsperioden.

För betyget G/godkänd ska varje delprojekt vara godkänt, vilket innebär att gruppens kamera/robotarm ska fungera enligt kravspecifikationen.
Efter det sista godkända delprojekt ska gruppen även presentera en kortfattad skriftlig rapport med användarmanual som beskriver komponenterna i de olika delprojekten & hur de är implementerade och hur de används.
Rapporten skrivs och uppdateras löpande under kursens gång, så att examinatorn och handledarna kan följa hur arbetet fortskrider.
Detaljer om detta ges i början av kursen.

Om något delprojekt för en grupp inte uppfyller kravspecifikationen, på grund av praktiska eller teoretiska hinder som ligger utanför den planerade kursomfattningen, så kan handledarna och/eller examinatorn omformulera kravspecifikationen.
I gruppens rapport behöver man i så fall även beskriva *vad* som inte fungerar enligt den ursprungliga kravspecifikationen och *varför*.

Projektgruppens rapport ska vara färdigskriven **senast 1 vecka efter projektdemonstrationen** och i rapporten ska det framgå hur arbetet i projektgruppen är fördelat, dvs. vem som gjort vad.
**Alla gruppdeltagare ska vara tydligt involverade i alla delprojekt och ska kunna redogöra för hur delprojektens olika komponenter fungerar**.
Om någon projektdeltagare inte deltagit i arbetet på ett tillfredsställande sätt, så kan den personen bli underkänd medan övriga gruppmedlemmar kan bli godkända.

